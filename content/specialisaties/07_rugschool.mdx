---
title: Rugschool
---

Rugklachten zijn meestal het gevolg van een **verstoring in de balans tussen de belasting van uw rug en de belastbaarheid van uw rug**. Het langdurig of herhaaldelijk uitvoeren van bewegingen of activiteiten ( bv langdurig aan de pc werken, veelvuldig vooroverbuigen, het hanteren van zware lasten) kunnen deze verstoring in de hand werken.

Rugschool kan u helpen bij het herstellen van deze balans. U krijgt inzicht in de **ontstaansmechanismen van rugklachten**, in de **werking van de wervelzuil** en in de **onderliggende pijnmechanismen**. Daarnaast leert u uw knelpunten in uw dagelijks leven herkennen en aanpassen. De rugschool richt zich bijgevolg tot mensen die rugklachten willen voorkomen en/of actief willen aanpakken.

Er moet een onderscheid gemaakt worden in de klachten waarmee de patiÃ«nt zich aanbiedt. Zijn deze klachten **chronisch**, d.w.z. de klachten zijn nooit weg en ze evolueren met hoogten en laagten (recidiverend) in functie van de werkbelasting, dan liggen de oorzaken in spier- of ligamentaire pijn, tussenwervelschijfproblemen of reumatische aandoeningen. **Oefentherapie met de nadruk op core stability** zal de voornaamste peiler zijn in de behandeling met de bedoeling de belastbaarheid van hogergenoemde structuren te verhogen.

Indien het **acute klachten** zijn dan is het van belang om snel een behandeling te starten met **klassieke kinesitherapie en manuele therapie** om pijn en spanningen totaal weg te nemen. Daarna volgt uiteraard ook een **individueel oefenschema**.
