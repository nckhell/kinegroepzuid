---
title: Manuele therapie
---

De manuele therapie is een specifieke behandelmethode die zich richt naar het **opsporen van dysfuncties van het bewegingsapparaat**. Onze beenderen, gewrichten (articulaire delen,) weke delen (spieren, bindweefsel, gewrichtskapsel en fascia's), en zenuwen (neuronen) zorgen voor een harmonisch en functioneel geheel in ons bewegingsproces. Soms treden er echter stoornissen op in de harmonie van dit bewegingsproces.

**De manueel therapeut verhelpt deze functiestoornissen** door het toepassen van specifieke behandelingstechnieken. Door de lichaamsdelen rond het gewricht op een bepaalde manier te bewegen, kan de beweeglijkheid van de gewrichten snel worden vergroot. Meestal is zacht trekken aan of duwen tegen de lichaamsdelen voldoende. Soms vult de manueel therapeut deze behandeling aan met gedoseerde impulstechnieken. Dit zal een betere harmonisatie van de beweeglijkheid tussen gewricht, zenuw en gewenste spierspanning tot gevolg hebben.
