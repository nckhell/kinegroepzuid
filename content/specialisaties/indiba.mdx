---
title: Indiba
---

Het Indiba Active Proionic System is een bewezen therapie die sinds enkele jaren ook in België toegepast wordt, aanvankelijk in de topsport, maar recentelijk vindt het gebruik ervan ook een weg naar de reguliere kinesitherapiepraktijk. Het gepatenteerde systeem zorgt voor een **versnelde genezing**, onmiddellijke **pijnverlichting** en een **verkorte hersteltijd**. In combinatie met de manuele vaardigheden van uw kinesiterapeut zorgt deze geavanceerde technologie voor een ideale activatie en bevordering van de zelfherstellende mechanismen van ons lichaam. De therapie werd reeds effectief bewezen bij enerzijds acute klachten zoals spierletsels, fracturen, enkeldistorties en acute rug- of nekproblemen maar anderzijds ook bij chronische klachten zoals 'frozen shoulder', herniaproblematiek, artrose en periartritis.

Zoals reeds vermeld is het niet het toestel dat al het werk doet, het behandeleffect wordt bepaald door de integratie van twee fundamentele factoren: de **manuele vaardigheid** van uw therapeut en de **technologie van Indiba Active**. De technologie is hebaseerd op apparatuur die radiofrequente golven creëren. Via een vorm van elektromagnetische interactie ontstaat de stroom van elektrische ladingen onder de vorm van ionen in het weefsel van het lichaam. Anders dan bij andere vormen van elektrotherapie zijn de voordelen van Indiba Activ toe te schrijven aan het feit dat de stroom niet via direct contact wordt overgebracht, maar door de beweging van aantrekking en afstoting van elektrische ladingen. De ionen in onze cellen worden hierdoor optimaal bewogen waardoor de **celwanden doorlaatbaarder** worden. Hierdoor worden zuurstof en voedingsstoffen beter opgenomen en afvalstoffen beter verwijderd. Deze intense stimulatie op celniveau brengt de natuurlijke herstelprocessen versneld op gang.
