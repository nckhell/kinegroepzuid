---
title: Brandwonden en littekenbehandeling
---

Brandwonden en littekens vragen een **gespecialiseerde aanpak** van bij het begin. In samenwerking met de dokter wordt er een persoonlijk behandelschema opgesteld.

Er moet in de eerste plaats bekeken worden of de mobiliteit van de gewrichten optimaal is. Aangezien littekens over gewrichten kunnen lopen kan dit tot bewegingsbeperkingen leiden. Hiervoor gaan we via **posturale rekkingen** de beweeglijkheid onderhouden. Zeker in de beginfase van de revalidatie maar eigenlijk zolang het litteken blijft veranderen. Dit zal in een latere fase omschakelen naar **actieve oefentherapie** als dit kan.

Het litteken zelf gaan we behandelen door middel van **manuele defribrosering**. Hier gaan we vooral de dikte en de spanning op het litteken benaderen. Dit kan al vanaf de derde week na de operatie.

Voor littekens die ouder zijn dan 6 maanden volstaat vaak de manuele behandeling niet meer. Hiervoor gebruiken wij een toestel voor **depressotherapie**. Hierbij wordt de huid met negatieve druk aangezogen en soepeler gemaakt.
