---
title: Shockwave
---

Shockwave therapie is een moderne en zeer doeltreffende behandelmethode. De term "shockwave" verwijst naar mechanische schokgolfpulsen die als een golf uitdeinen in een medium (water, lucht of een vaste stof). Het gaat om **hoorbare energetische geluidsgolven**. In de moderne pijntherapie worden de helende eigenschappen van deze shockwave therapie aangewend voor de **behandeling van pijnlijke zones**.

In onze praktijk gebruiken wij een toestel met een **radiale shockwave**, hierbij wordt de energie over een **groot oppervlak** verdeeld. Deze apparaten produceren een **laag tot middelhoog energie niveau**. Pneumatisch gegenereerde akoestische impulsen (shockwaves) worden over een groot oppervlak diep in het lichaam gebracht met behulp van een vrij te bewegen behandelpistool. Deze impulsen bestrijken de volledige pijnzone. Er wordt een therapeutische shockwave gegenereerd op het ogenblik dat een inwendig projectiel, via pneumatische impulsen op topsnelheid gebracht, de eindplaat van het behandelpistool raakt. Via direct contact met het huidoppervlak deint deze shockwave verder uit in de pijnlijke zone en heeft hier een therapeutische werking.

Bij radiale shockwave wordt er een geleidende gel aangebracht op de huid en dient de therapeut shockwaves toe door het behandelpistool in ronddraaiende bewegingen over de pijnzone te bewegen.
Shockwaves **versnellen het genezingsproces** door de zelfgenezende eigenschappen van het lichaam te stimuleren. Ze stimuleren het metabolisme (stofwisseling) en verbeteren de bloedcirculatie. Ziek weefsel herstelt zich en geneest. Direct na de behandeling ontstaat een **langdurige en aanhoudende pijnvermindering** en verbetering van de beweeglijkheid.

**Kenmerken:**

- Uitwendig goed te verdragen therapie zonder medicijnen, anaesthesie of operatie
- Korte behandelduur
- Snel en effectief behandelresultaat
- Bewezen effect bij chronische klachten van het bewegingsapparaat
- Oorzakelijke behandeling in plaats van symptoombestrijding
- Minimale bijwerkingen (roodheid, lichte zwelling)
- Direct na de behandeling ontstaat een langdurige en aanhoudende pijnvermindering en verbetering van de beweeglijkheid
