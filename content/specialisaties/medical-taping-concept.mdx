---
title: Medical Taping Concept
---

Kinesio-taping werd in 1973 ontwikkeld door de Japanse kinesioloog en chiropracticus Dr. Kenzo Kase. Vanuit de kinesiologie zocht hij naar een methode om spieren te behandelen en te beïnvloeden.

Spieren worden niet enkel gebruikt om te bewegen, maar ook als regulator van de lichaamstemperatuur, van de lymfe- en veneuse circulatie, enz... Hierdoor kan een gestoorde spierfunctie verscheidene pathologieën veroorzaken. Zo ontstond de idee om de natuurlijke herstelprocessen in het lichaam te activeren door de behandeling van de spieren langs de huid om.

**Eigenschappen van de Kinesio-tape:**

- Kinesio-tape heeft een elasticiteit van 130 tot 140%, vergelijkbaar met deze van de huid;
- De tape rekt om haar lengte-as;
- De tape is lucht- en vochtdoorlatend;
- Kinesio-tape heeft een hypo-allergische, 100% acryl, lijmlaag;
- De tape is reeds met 10% rek op het backing-paper aangebracht;
- De tape kan verschillende dagen gedragen worden;
- De tape mag nat worden (douchen);
- Er zijn geen medicinale bestanddelen toegevoegd;
- Kinesio-tape is vervaardigd uit 100% katoen;
- Mits juiste applicatie blijft volledige "range of motion" mogelijk;
- Kinesio-techniek is een economische therapie.

**Vergelijk tussen Kinesio-tape en andere tape vormen:**
Klassieke tape is gemaakt om gewrichten al dan niet partieel te immobiliseren. Dit leidt onvermijdelijk tot een toename van de druk in het behandelde gebied en dit resulteert dan weer in een vermindering van de bloed- en lymfe-flow. Kinesio-tape daarentegen is erop gericht een drukvermindering (lifting) en een stimulering van de circulatie in de betrokken regio te bewerkstelligen.

**De 5 functies van kinesio-techniek:**

- Vermeerdering van de circulatie door drukverlaging.
  Een weefselbeschadiging veroorzaakt een ontstekingsreactie, deze heeft oedeem met lymfestagnatie tot gevolg. Toename van druk en prikkeling van mechanoreceptoren veroorzaakt pijn, een antalgische houding, verkeerde bewegingspatronen, compensatie, fout lichaamsschema en een vertraging van het genezingsproces. Door de kinesio-tape wordt de huid in het aangedane gebied opgetild, waardoor de intercellulaire ruimte groter wordt en er een drukvermindering ontstaat tussen de huid en de spieren. deze zorgt voor een verbeterde lymfe- en bloedcirculatie.
- Invloed op de pijn.
  Bij chronische pijnklachten, weefselbeschadiging en ontstekingen worden de type C-vezels geprikkeld. De constructie van de tape is zodanig dat de dikke gemyeliniseerde zenuwvezels in de huid geprikkeld worden en deze zullen dan op hun beurt de overdracht van nocisensorische informatie naar de ongemyeliniseerde C-vezels inhiberen.
- Invloed en correctie van de gewrichtsfunctie
- Invloed op de fascia
- Ondersteuning van de spieren
